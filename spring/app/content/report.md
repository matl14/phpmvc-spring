Min redovisning av Kmom10: Projekt och examination
====================================

**Ett allmänt stycke om hur projektet gick att genomföra**
------------------------------------------------------------------
Då är jag klar med projektet i PHPMVC. Det här projektet har tagit längst för mig att avsluta, eftersom jag fastnade med sql, vilket jag inte hade så svårt med innan och tyckte var kul att jobba med men den här gången kunde jag inte få det att fungera. Det tog nära två månader, vilket är för långt tid vad gäller universitetet och kurser, och det är mycket man kan gå miste om man inte hänger med eller inte lämnar in allt i tid… Jag började få panik när jag tänkte att jag kanske inte skulle fixa problemet (nya frågor som gjordes på sidan skickades ej till sql-databasen)  och inte avsluta kursen, vilket jag har inte råd att göra, min examen står på spel. Så den här månaden har varit slitsam med långa dagar då jag har varit uppe nästan hela nätter och börjat om min projekt och även jobbat på kompletteringar. Resultatet av mitt Stack Overflow-inspirerade projekt är Vårkänslor. Jag började om genom att gå tillbaka till projektbeskrivningen och tittade i forum för inspiration (och det behövdes det massor av då kreativiteten sinar när man är trött och överansträngd) och återigen blev jag skrämd av vilken hög nivå det var på allas redovisningar och jag ville inte vara sämre. Strukturen på sidan kommer till stor del från forumet och att ha läst i källkoden och även tittat på katalog strukturer. Ämnet blev vår eftersom det är något som är väldigt viktigt för mig just nu – vårterminen – men jag ville sätta en mer lättsinnig och aningen komisk prägel eller vibe (därav alla dessa frågor, svar och kommentarer). Layoutens struktur föll jag för, men ändrade hit och dit tills även den stämde överrens med sidans casual och roliga vibe och påminde om njutbara, långa, varma, soliga vårkvällar som vi har haft och har framför oss. Jag arbetade efter en väg som redan var utformad framför mig och fick problem när jag började utforma min egen väg med fatal errorn ”Call to a member function getProperties() on a non-object in…” gällande CDatabaseBasic som jag kunde inte förstå eftersom jag hade filen och koden där sökvägen angav. Jag provade både med att ändra på platsen och den angivna sökvägen men ändrade snabbt tillbaka eftersom inget hände och jag ville inte göra det värre. Jag försökte söka om det på forumet men för det mesta fick jag inget resultat. Tror att jag använde tecken ( ”()” eller ”-”) som sökmotorn inte accepterade, använde för många ord, jag sökte helt enkelt för, men fick resultat i google. På flera ställen hade föreslagit att man kanske använda ”<?” istället för ”<php?” och att man skulle prova ändra det… och det gick! Jag hade nog inte överlevt dessa kurser utan hjälp via email, från alla på forumet som har svarat, och andra forum som google hittade åt mig.  Så lite mer om projektet nu:


**Krav 1,2,3: Grunden**
------------------------------------
Webbsidan skyddas av inloggning. Alla inloggningar som jag har sett i forumet är mer avancerade än de jag gjorde i tidigare kursmoment så här tittade jag på hur andra hade gjort. Jag känner att det är ett stort hopp mellan att skapa användare i kmom06 och att skapa användare och logga in och visa allt som användare har gjort på sidan, även här tog jag väldigt mycket hjälp av att titta på sidor och koder. Jag hade inte kunnat på egen hand, jag visste inte hur eller var man ska komma till den här typen av användar- och inloggningsfunktion från förra kursmomentet. Det samma gäller användarens profil. Gravatar har dock bra instruktioner om hur man kan använda sig av de och deras gravatars. Här valde jag monster id, att individuella mejladresser som tillhör de olika användarna får en säregen rolig monster gravatar. Dock upptäckte jag när min kompis testade sidan att om användare byter sitt mejl efter att ha skapat kontot och ställt en fråga i forumet, så kommer den frågan alltid att visa användarens gravatar som är kopplat till den gamla mejladressen. Det vet jag inte hur jag ska åtgärda så jag har låtit det vara tills vidare och hoppas att är ändå okej.

Webbplatsen har en förstasida, en sida för frågor, en sida för taggar, en sida för användare och en about-sida med information om webbplatsen och dig själv. Precis som Stack Overflow har (dock ej lika utvecklat!). About-sidan var nog det enklaste att skapa på hela projektet. De andra kunde jag bara lösa genom att titta hur andra hade gjort, hoppet mellan dessa funktioner och sista uppgiften var alldeles för stor, i alla fall för mig. Till exempel så har vi gått igenom hur man skapar användare och hur användare kan ändra i db (databas över böcker i mitt fall) men detta  - funktioner för att  ställa frågor, besvara dem, kommentera dem, att alla inlägg av en användare kan kopplas till denna, att visa i användarens profil vilka frågor som användaren ställt och besvarat, (att skapa taggar och lista frågor kopplade till dessa har vi gjort innan), och att första sidan ska visa en översikt av de mest aktiva användare, de mest populära taggarna och de senast ställda frågorna - var så mycket mer och nytt att jag var vilse. Vi hade tidigare i alla fall skapat taggar och listat frågor kopplade till dessa och använt MarkDown, så det var inte lika skrämmande, men resten var väldigt avancerat för mig. Allt som skriv i .md (frågor, svar och kommentarerna) sparas både i kod och text och hämtas direkt som html-kod. Något I picked up i forumet, så den här gången satt jag inte fast och höll på med phpmyadmin i månader, vilket i sig är ju bra, eftersom jag hade mindre än en månad på mig nu.

Jag har alltså implementerat det som krävs för Krav 1, 2 och 3, och har laddat upp mitt projekt på GitHub, tillsammans med en README som beskriver hur man gör och vad man ska tänka på när man installerar sin egen version. 

**Krav 4: Frågor (optionell)**
------------------------------------
Ett svar kan märkas ut som ett accepterat svar. Och aktivitet som svar, frågor och kommentarer kan röstas på av användare med +1 (up-vote) eller -1 (down-vote), och användare kan även ta tillbaka rösten genom att klicka igen, svaren på en fråga kan sorteras och visas antingen enligt datum, eller rank (antalet röster). Översikten av frågorna visar hur många svar en fråga har samt antalet röster.

**Krav 5: Användare (optionell)**
------------------------------------
Dock återkopplas inte rösterna till användarna så att det läggs till användarens ”rykte”. Det handlar inte om att vinna, utan att bidra! Och jag visste så klart inte hur jag skulle implementera det här på egen hand och tiden är för knapp för att försöka.

**Krav 6: Valfritt (optionell)**
------------------------------------
Som nämnt har det här varit överkurs för mig. Till och med med facit i bakgrunden har jag kämpat. Jag har implementerat min RSSfeed från kmom05 och länkat till The Irish Times så och http://expandedconsciousness.com  - nyheter och inspiration för användarna, men ej gjort något nytt med den eller en ny modul (vill dock fortfarande prova på flash och de andra). Och jag har publicerat projektet på GitHub dock ej använt Travis, Scrutinizer och PHPUnit sedan sist, tyvärr. Det hade nog varit enklare att göra den här gången än första gången, men tiden räcker inte till. Allt har varit extra och nytt för mig, men vad gäller de satta extrakraven för projektet har jag inte gjort något extra.

**Mina tankar kring kursen**
------------------------------------
Jag har lärt mig så mycket nytt som jag visste inget om innan (dock har jag så mycket mer att lära mig) så jag är verkligen jättenöjd. Vissa kursmoment har varit väldigt svåra men jag har hela tiden fått så mycket hjälp och tips på forumet. Jag hade inte klarat mig utan all hjälp jag fick på forumet under hösten och materialet och handledningen! De senaste månaderna hann jag inte mer än skumma igenom litteraturen på grund av tidsbrist, men det finns inga förbättringsförslag för det, man måste veta och vara redo på vad det är man går in i. Så jag är nöjd med kursen och rekommenderar den. Är bara jätteorolig nu för att inte klara det innan kurspaketets deadline nu, jag behöver verkligen göra det för att ta examen och flytta tillbaka till sambon. Jag ger kursen 8 i betyg, det har varit otroligt svårt men också otroligt roligt att få lära mig allt det här och kunna visa nära och kära. 